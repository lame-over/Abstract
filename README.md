# МІНІСТЕРСТВО ОСВІТИ ТА НАУКИ УКРАЇНИ
# ЧЕРКАСЬКИЙ ДЕРЖАВНИЙ БІЗНЕС-КОЛЕДЖ

# Циклова комісія програмування
____



## Робочий план
## з курсу «Тренінг-курс з основ програмування»
____

# Нечка Дмитра Васильовича & Компанієць Юліанна Михайлівна
____

## студентiв групи 2П-21

### варіант 7
		
## Викладач   Марченко С. В.


## Черкаси-2022
____
 
# Хто працює в українському GameDev і скільки вони заробляють?

Український GameDev дещо відрізняється від іншої IT-індустрії. Тут часто працюють фахівці з меншим досвідом роботи (особливо у QA та Game Developers), більше людей залучено у продуктові, а не аутсорсингові компанії. До таких висновків прийшли у GameDev DOU, провівши опитування серед 787 фахівців у червні цього року. 
Серед інших знахідок дослідження – різниця в оплаті праці. Тестувальники у геймдеві заробляють помітно менше, ніж у всій індустрії. Маркетологи та HR отримують більше, а спеціалісти – так само. 
____
## Хто працює у GameDev?

В опитуванні найбільше взяли участь розробники/Software Engineers (20%), QA (18%), Designers та Game Developers (по 17%). У галузі здебільшого працюють чоловіки – жінок виявилось 26%. Середній вік спеціаліста у геймдев – 28 років. 
41% GameDev-спеціалістів мають досвід роботи менш як трьох років. 23% працюють за спеціальністю понад п’ять років. Найбільш досвідченими виявились розробники. Найменш – тестувальники, РМ та Game developers. 
*Джерело: gamedev.dou.ua*
Більш ніж половина геймдев-фахівців працювали у 1-2 компаніях за свою кар’єру. Найбільше робочих місць змінили розробники, які були у трьох і більше компаніях. Найменше – тестувальники та маркетологи. 
У продуктових компаніях у геймдеві майже працює вдвічі більше фахівців, ніж в середньому в ІТ (62% проти 35%). У аутсорсингових – майже вдвічі менше (27% проти 44%). Найбільше працівників оформлені як ФОПи (79%). У штаті офіційно оформлені нетехнічні працівники. 
### Середні зарплати в українському GameDev

Медіанні зарплати розробників у геймдеві нижчі, ніж загалом в індустрії. У червні вони становили $3293 проти $3400 на загальному ринку. На різницю вплинули зарплати розробників – спеціалісти рівня Team / Tech Lead отримували в геймдеві $4750 проти $5200 у галузі. Різниця в оплаті інших тайтлів не настільки помітна, але теж не на користь GameDev.
Медіанна зарплата Game developers нижча, ніж у розробників у геймдеві – $2000 проти $3293. Частково це залежить від кількості досвідчени спеціалістів – серед Game developers їх менше. Крім того, середня зарплата Game developers рівня Middle та Senior нижча, ніж у SE в геймдеві: $2200 проти $2500 для Middle та $3500 проти $4825 для Senior.
QA-спеціалісти у геймдеві заробляють помітно менше від загального рівня у галузі – $1235 проти $2000. Медіанні зарплати дизайнерів майже не відрізняються, а-от HR / Recruiter в середньому заробляють більше. Вони отримують $1830 проти $1350. Серед інших спеціалізацій, до яких потрапило 20 анкет, різниці між геймдев і всією галуззю не виявилось.
____
# Професiя розробника iгр

Розробник ігор або gamedev – особа, яка займається створенням програмного коду, візуалізацією та концепцією гри, а також вибором засобів для реалізації завдань. Розробник може працювати як самостійно, так і в команді, що складається з менеджерів, геймдизайнерів, звукорежисерів, тестувальників та інших IT-фахівців. Склад команди безпосередньо залежить від бюджету проекту. Але якщо фінансування мінімальне, розробник гри виконує функції всіх перерахованих вище спеціалістів або ті завдання, які йому під силу. Представників професії можна розділити на кілька груп:
-професіонали, які займаються розробкою якісних ігор у відомих компаніях;
-фахівці, які розробляють прості ігри (браузерні, мобільні та інші); • геймери та любителі, які випускають доповнення та інді-ігри. Щоб створювати прості ігри, фахівець повинен добре знати програмування, але якщо він хоче заробляти більше, йому доведеться приділяти багато часу отриманню нових знань:

- інструмент unity та інші движки, необхідні для створення 2D і 3D ігор; • об'єктно-орієнтоване програмування;
- вивчення мови програмування C#, Ajax та ін.;
- оптимізація 2D і 3D ігор;
- 3D редактори;
- етапи проектування ігрового процесу, малювання, візуалізація, анімація, фізика та інші аспекти гри;
- основи розробки мобільних ігор тощо.

Gamedev – це універсальний фахівець, який після навчання повинен вміти створювати анімацію, візуальні ефекти, ігрові концепції, дизайн. Він повинен знати ази модельної справи та юриспруденції. Розробник, який працює на себе, повинен мати можливість не тільки захистити, але й запатентувати розроблену гру або програмне забезпечення для неї. Багато студентів сьогодні прагнуть оволодіти цією спеціальністю, але не всім це вдається. Тільки найкреативніші та найталановитіші можуть отримати роботу у відомих компаніях, а решта випускників займаються розробкою простих ігор і отримують за цю роботу солідну винагороду. Розробник гри повинен розуміти, що створення гри – це перший крок до успіху, тому що потрібно зібрати команду, знайти інвестора, провести рекламну кампанію, яка дійсно продасть створений продукт. Отже, розробник повинен мати такі риси характеру:

+ стресостійкість;
+ витривалість;
+ схильність до тривалої роботи;
+ певні навички;
+ вміння працювати в команді;
+ добре розвинена фантазія.

Оплата праці цих спеціалістів найчастіше здійснюється поетапно по завершенні роботи. Розмір гонорару залежить від рівня підготовки розробника, його обов'язків і проекту, над яким він працює, а також від кількості людей в команді.

____
# Як обрати?

Відеоігри – це процвітаюча галузь як в Україні, так і за кордоном, і кількість кар’єр, пов’язаних із створенням відеоігор, зростає в геометричній прогресії щороку. За цією тенденцією, все більша кількість студентів вирішують скористатися своєю пристрастю до відеоігор і перетворити це на кар’єру ігрового дизайнера. Розробка відеоігор – робота мрії для багатьох геймерів і причин прийняття рішень вивчати ігровий дизайн є багато. Індустрія відеоігор є основою для різноманітних можливостей роботи, приємного та веселого робочого середовища та високих початкових зарплат. Студенти, які вивчають ігровий дизайн, фактично є на шляху до кар’єри, яка процвітає завдяки творчості та уяві. Також індустрія геймдеву є бажаною для багатьох людей через її заробітні плати, які конкурентноспроможні з іншими зарплатами на ринку ІТ. 

Питання вибору напрямку у геймдеві залежить від здібностей – маркетинг, програмування, UI та UX-дизайн, тестування, Art-директор, Art-менеджер, аніматор,
адміністратор тощо. Тому, у даному контексті, метою дослідження буде огляд та вивчення процесу роботи ігрового дизайнера у індустрії геймдеву для подальшого застосування набутих навичок у розробці ігрового додатку та для подальшого працевлаштування у цьому напрямку.

____
# Геймдизайнер

Не усім, хто любить грати у відеоігри, подобається їх створювати. Насправді, створення відеогри – це тривалий і складний процес з безліччю послідовних завдань і ролей, необхідних для створення готового продукту, який вже можна використовувати. Щоб успішно вивчати ігровий дизайн, перш за все, студенту потрібно бути зацікавленим не лише у тому, як весело провести час під час проходження рівнів гри. Щоб дізнатися, чи підходить йому професія ігрового дизайнера, варто відповісти собі самому на запитання «Що я розумію під поняттям ігрового дизайну?».

Отже, що таке ігровий дизайн? Ігровий дизайн – це частина галузі розробки відеоігор, сфера з широким фокусом. Навички ігрового дизайнера черпаються з галузей інформатики та програмування, творчого письма та графічного дизайну. Ігрові дизайнери беруть на себе творчу ініціативу, створюючи уяву та втілюючи в життя історії відеоігор, персонажів, ігровий процес, правила, інтерфейси, діалоги та середовище. Зазвичай, це люди, які мають широке художнє бачення, а також володіють технічними навичками для контролю та внесення правок у програмний код, умінням рендерингу зображень, дизайну рівнів, цифрового редагування та інших аспектів конструювання ігор. 

Геймдизайнер – це креативний рушій проекту, який відповідає за стиль гри та те, як вона гратиметься. Зазвичай роль геймдизайнера у широкій сфері створення відеоігор десь посередині між сценаристом, программістом та художником. Ігровий дизайн відноситься до більш широкого поля розробки відеоігор і стосується насамперед креативності та вмінь розробки сюжетів в розважальних або освітніх цілях. Це передбачає створення переконливих історій, персонажів, мотивів, правил і завдань, які стимулюють взаємодію з іншими персонажами, користувачами або об’єктами. Ця дуже різностороння робота зазвичай вимагає знання у всьому потроху, для того щоб мати змогу правильно взаємодіяти з усіма командами розробників. Багато людей вважає що бути геймдизайнером легко, але це не так. Геймдизайн це не лише той, хто придумує ідеї, це розуміння того, як вводити елемент у гру, що саме потрібно ввести, коли це краще зробити, та чому дана гра потребує саме цього елементу

____
# Процес роботи ігрового дизайнера у сучасних перспективних напрямках gamedev

Кожна гра побудована з комбінації механік та стилів геймплею, а правильно і професійно підібрана комбінація зробить цю гру хітом. Будь-який елемент у грі – це продукт вибору гейм дизайнера, або його команди. Не кожен дизайнер має супер-навики у технічному плані, але для того щоб стати дизайнером, потрібно мати невеликий бекграунд у розробці для розуміння того, як буде проводитись розробка та щоб виставляти правильні завдання для команди художників та програмістів.Залежно від розмірів студії, обов'язки дизайнера можуть варіюватись від простих дописів у ігрову документацію до:
- розробки сюжету гри або історій персонажів;
- розробки геймплею;
- балансування рівнів складності;
- розробки інтерфейсів;
- програмування;
- монтажу;
- роботи з зображеннями;
- тестування.
Також, однією з основних вимог до профессії геймдизайнера є відмінні навички коммунікації, оскільки геймдизайнеру доводиться проводити дуже багато часу, розмовляючи з
членами команд, видаючи або пояснюючи їм їхні завдання. Дизайнер повинен вміти виражати свої думки, вміти схилити людей на свою сторону та приймати і аналізувати критику.
Зазвичай, дизайнер знаходиться у центрі процесу і більшість людей, які думають, що вміють розробляти ігри, будуть критикувати або коментувати його роботу. Хороший дизайнер
повинен вислухати усю критику та побажання, проаналізувати її та вирішити те, чи варта вона імплементації у проект. Тобто, психологічна рівновага важлива не менш, як технічні навики. Також дизайнер повинен вивчати поточний ігровий ринок, щоб бути в курсі усіх трендів та популярних жанрів. Гра, розроблена у популярному на даний момент ігровому жанрі, буде мати кращий бюджет, продаватиметься краще.

Дизайнер повинен вміти розробити гру так, щоб вона зацікавлювала людей, заохочувала їх повертатись до цієї гри знову і знову. Також він повинен уміти її монетизувати без значного удару по самому ігровому процесу. Наприклад, дизайн рівнів – це концепція мозкового штурму, з чим зіткнеться гравець під час гри. Таким чином, дизайнери рівнів повинні враховувати ряд різних елементів, щоб гарантувати, що вони створюють захоплюючу гру для гравців.
Складність в ігровому додатку є важливою з точки зору таких міркувань. Найчастіше, коли гейм дизайнери обирають сюжет, вони формують або надто складні, або надто прості рівні.Насправді, актуальною є потреба створювати ігри, які були б «правильні» або, простіше кажучи, веселі. З одного боку вони повинні спонукати гравців до повернення в ігровий процес, з іншого боку – ще й сприяти адреналіновим стрибкам у плані задоволення від пройденого етапу. Все
залежить від типу гри та від помірності наростання складності. Зазвичай ігри формують таким чином, що складність, перешкоди, завдання створюються поетапно, у цьому гейм дизайнер повинен орієнтуватися відмінно. Є ще варіант, коли один тип складності спостерігається протягом усього ігрового процесу, але, як показують дослідження, вони є менш цікаві. Як зазначено вище, в ігровий дизайн входить набагато більше, ніж просто персонажі та сюжети. Ті, хто зацікавлений в успішній розробці гри, повинні продумати ці багато різних аспектів, але також повинні залишатися зосередженими, оскільки кожне рішення може розгалужуватися до менших рішень, які потрібно розібрати перед початком роботи. Наприклад, одне з перших важливих рішень, яке прийме геймдизайнер, – це той тип гри, який він хоче створити. Від ігор-екшн до спортивних ігор, головоломок, симуляцій тощо, оскільки існує ряд різних типів відеоігор, з яких можна вибрати, які найактуальніші сьогодні.


